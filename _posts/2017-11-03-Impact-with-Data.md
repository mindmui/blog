---
layout: post
title: Impact with Data (Tableau Data Day Out)
---

วันนี้ได้มีโอกาสไปร่วม Conference ที่จัดโดย Tableau ที่ Marina Bay Sands (Singapore) ในชื่อ __Tableau Data Day Out__ `#datadayout`  ซึ่งจัดได้อย่างยิ่งใหญ่ อลังการ และประทับใจมาก โดยภายในงานมี Speakers มากมาย จากหลากหลาย industry รวมไปถึงผู้เชี่ยวชาญด้านการ design dashboard โดยเฉพาะ 
บล็อกนี้จึงขอสรุปเนื้อหาสั้นๆฉบับเร่งรัด จากคุณ __Andy Cotgreave__ - Keynote speaker ในงานนี้


Data visualization is the means of communication
------
- การทำ data visualization ก็เหมือนกับการสื่อสารแบบนึง ซึ่งเริ่มจากการที่เราแปลง data แล้วสื่อออกไปให้กับผู้ใช้ เพราะฉะนั้นแล้ว data visualization นั้นเต็มไปด้วยความคิดเห็นของผู้สร้าง
- ตัวอย่างเช่นรูปด้านล่าง ทั้งสอง dashboard สร้างมาจาก data set เดียวกัน แต่ถูกจัดวาง เติมสี และข้อความ ทำให้ผู้อ่านรู้สึกแตกต่างกันอย่างสิ้นเชิง

![Iraq viz](http://mind.in.th/blog/images/tableau1.jpg)


General Design Approaches
-----------------
- การ design dashboard นั้นแบ่งออกอย่างกว้างๆ ได้ 2 แนวทาง คือ __ (1) Function__ และ __(2) Beauty__
- หากคุณหรือผู้ใช้มีความจำเป็นต้องใช้ dashboard ซ้ำแล้วซ้ำเล่า ในการวิเคราะห์ หรือ monitor KPI ต่างๆ เพื่อให้เกิดประสิทธิภาพสูงสุด dashboard ของคุณควรจะเน้น function เป็นหลัก
- แต่หากเป้าหมายของคุณคือการเปลี่ยนความคิดเห็น หรือโน้มน้าว จูงใจ dashboard ของคุณก็ควรจะเน้น beauty เป็นหลัก นั่นหมายถึง การ design ที่แตกต่าง นอกกรอบ ไม่เช่นนั้นแล้ว ผู้ใช้ก็จะเบื่อและปิดมันลง

3 Levels of Design Processing 
-----------------
Andy ได้อ้างถึงหนังสือของ Dan Norman - The Design of Everyday Things ซึ่งสรุปการรับรู้ของมนุษย์ไว้ 3 ระดับ นั่นคือ

1. __Visual__ 
	- เรามองเห็นสิ่งของนั้นก่อน ซึ่งในกรณีนี้ก็คือ dashboard คำถามก็คือ Do you like it when you first saw it? What is your Instant reaction? ซึ่ง Visual นั้นเป็นสิ่งสำคัญ มันคือ impression แรกที่ผู้ใช้จะมีต่อ dashboard ของเรา __Pleasing experience__ เป็นจุดเริ่มต้นของ dashboard ที่ดี 
	- Andy ได้ แนะนำวิธีการง่ายๆ ที่จะพัฒนา dashboard ของเราให้ดูดี เช่นการใช้ตัวเลขขนาดใหญ่ สำหรับการแสดง KPI หรือ การให้พื้นที่กับกราฟต่างๆ ไม่อัดแน่นกราฟจนเกินไป รวมไปถึงการกำจัดสิ่งที่ไม่จำเป็นออกจาก dashboard ไม่ว่าจะเป็น axis หรือ label ที่่มาแย่งพื้นที่กราฟของเรา ยกตัวอย่างเช่นภาพด้านล่าง เพียงแค่ปรับขนาด Font จัดเรียง layout และลบ axis ออก dashboard ของเราก็เปลี่ยนไปในทันที 
		![Improve Viz](http://mind.in.th/blog/images/tableau2.jpg)


2. __Behavioral__
	- ระดับต่อมาเป็นเรื่องของการใช้งาน เมื่อคุณสามารถดึงดูดให้ผู้ใช้ สนใจด้วยรูปลักษณ์ภายนอกแล้ว ปัญหาต่อมาก็คือ Can I use it? Is the dashboard intuitive?
	- ซึ่งตรงนี้จะเป็นเรื่องของการวาง layout ของ dashboard และการเลือกใช้ chart รูปแบบต่างๆ การเลือกใช้ชาร์ตนี้เป็นสิ่งที่สำคัญมาก เพราะชาร์ตแต่ละอย่างก็ใช้ตอบคำถามที่แตกต่างกันออกไป มันไม่มีสูตรตายตัวว่าชาร์ตแบบไหน สำหรับข้อมูล หรือคำถามแบบไหน
	- การวาง layout ก็เช่นกัน อะไรควรจะวางไว้ตรงไหน วางอะไรก่อนอะไรหลัง ซึ่งนี่ก็เป็นส่วนสำคัญที่ต้องคำนึงถึงเรื่องราวที่เราต้องการจะสื่อผ่าน dashboard นั่นเอง
	- Andy อ้างถึงงานวิจัย F patterns ซึ่งแสดงให้เห็นถึงพฤติกรรมของมนุษย์เวลามองหน้าจอ คนเราจะพุ่งความสนใจไปที่ด้านบนซ้ายก่อนเสมอ และค่อยๆเบนสายตาไปตามลักษณะของตัว F


3. __Reflective__ 
	- สำหรับระดับสุดท้ายคือเรื่องของปฏิกริยาของผู้ใช้ สุดท้ายแล้วเราก็ต้องทำให้ dashboard ของเรามีประโยชน์ เพราะนอกจากหน้าตารูปลักษณ์ที่ดูดี การใช้งานที่ง่าย สิ่งสุดท้ายก็คือมันตอบสนองความต้องการ หรือคำถามของผู้ใช้ เพราะว่า
	> Goal of designing is to increase user engagement
	> 
	> Impact is more important than an amazing dashboard

Andy ได้ทิ้งท้ายไว้ว่า Dashboard ทั่วๆไปสามารถตอบคำถามได้แค่ __Anticipated Questions__ นั่นคือการทำ Data Visualization โดยทั่วไป แต่ Dashobard ที่ดี ต้องเป็น tools ให้กับผู้ใช้ โดยไม่ใช่แค่การตอบคำถามด้วย predefined answers แต่เป็นการ support การทำ __Visual Analytics__ ที่ช่วยให้ผู้ใช้ตั้งคำถามใหม่ จากสิ่งที่เห็น และสามารถค้นหาคำตอบของคำถามนั้นได้ในทันที

นี่เป็น talk ที่โดยส่วนตัวแล้ว คิดว่าน่าจะดีที่สุดในงานนี้แล้ว Andy ยังเป็นผู้เขียนหนังสือ The Big Book of Dashboard ร่วมกับผู้เชี่ยวชาญอีก 2 คน ซึ่งใครสนใจก็ไปหาซื้อมาอ่านกันได้[ที่นี่](http://www.bigbookofdashboards.com) หนังสือจะเน้นการยกตัวอย่าง dashboard ต่างๆมากมาย แล้วบอกถึงข้อดี-ข้อเสีย ว่าทำไมควรทำ หรือไม่ควรทำ dashboard ที่นำมายกตัวอย่างนี้ เรียกว่ามาครบทุก industry จะ healthcare, education, business หรือแม้แต่ sport ก็มีมาอย่างครบถ้วน ตอนนี้เริ่มอ่านไปได้นิดหน่อยแล้ว มีตัวอย่างน่าสนใจอยู่เหมือนกัน คงมีโอกาสได้แชร์ในโอกาสต่อๆไป สำหรับวันนี้ลาไปก่อน แล้วเราจะพบกับใหม่ ..


----
* __Noted by:__ @MindMui
* __Speaker:__  Andy Cotgreave (Tableau)
