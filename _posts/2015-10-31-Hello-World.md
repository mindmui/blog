---
layout: post
title: Up and running with Jekyll!
---

เย้~! โพสต์แรกของเรากับ Jekyll (เจอคิ้ล) ถือเป็นการเดินทางเขียนบล็อกครั้งใหม่ หลังจากที่ห่างหายไปนาน กลับมาคราวนี้ก็แตกต่างไปจากทุกๆครั้ง เพราะเราไม่ได้เขียนด้วย Wordpress อีกแล้ว

หลังจากที่บล็อกเก่าๆที่ผ่านมา ได้ล้มหายตายจากกันไป เพราะใช้ตัว Wordpress ไปฝากไว้ตามฟรีโฮสต์ แชร์โฮสต์ทั่วไป พอเค้าปิด เราก็ต้องย้ายบ้าน ถ้าปิดแบบแจ้งล่วงหน้าก็ยังดี มี backup เก็บไว้ แต่ถ้าวันดีคืนดีปิดไปแล้วไม่บอกไม่กล่าว ก็ได้แต่ทำใจ เห็นโพสต์ที่เขียนมาเป็นปีๆละลายหายไปในพริบตา ... แต่นั่นก็เป็นอดีต เพราะครั้งนี้เราเลือกที่จะย้ายเว็บทั้งหมดมาอยู่บน Github ชุมชน Open Source ที่ทั้งให้เราฝากสคริป คัดลอกสคริปคนอื่น รวมไปถึงฝากเว็บ html อีกด้วย และนั่นจึงเป็นที่มาของเว็บไซต์ และบล็อกแห่งนี้

เนื่องจากว่า Github มีบริการที่ชื่อว่า Github Pages สำหรับฝากเว็บไซต์ html โดยเฉพาะ ผนวกกับโปรเจค Jekyll ที่ช่วยทำให้ html ธรรมดาๆ กลายเป็นเว็บบล็อกได้อย่างสมบูรณ์แบบ เพียงเขียนไฟล์ `.md` (markdown) สำหรับแต่ละโพสต์ โพสต์ของเราก็จะถูกแปลงด้วย template กลายเป็นบล็อกโดยสมบูรณ์

นี่ถือเป็นการเปลี่ยนแปลงครั้งใหญ่ (มาก) และสิ่งที่รู้สึกแตกต่างไปจากเดิมมากที่สุด ก็คือ "ความเร็ว" หลังจากที่ใช้โฮสต์ฟรีและแชร์โฮสต์มานานแสนนาน การเปลี่ยนมาใช้ Github นี่เรียกว่าจากเต่ามาเป็นชีตาร์เลยทีเดียว (ไม่ได้โม้) เร็วและแรงจริงๆ แถมยังฟรี อะไรมันจะดีถึงเพียงนี้

อ่านมาถึงตรงนี้ .. เพื่อนๆอาจจะคิดว่าเราคงมาอวย Github เป็นแน่แท้ ที่จริงก็อยากจะอวยนะ (ก็มันดีจริงๆนี่) แต่สำหรับใครที่คิดจะฝากเว็บไว้กับ Github แบบฟรีๆ ก็ต้องระวังไว้อย่างนึงว่า Source code ทั้งหมดของเราที่ฝากไว้บน github นั้น จะต้องเป็น Public นั่นหมายถึง ทุกๆคนจะสามารถเข้าถึงไฟล์ของเราได้ (และยัง copy ไปได้ง่ายมากๆอีกด้วย) ใครไม่อยากเผยแพร่ข้อมูล หรือ source code ก็ต้องระวังกันให้ดีๆ

กลับมาที่เรื่องของ Jerkyll ที่จริงแล้ว การที่เราจะ run เจ้าตัว Jekyll บนเครื่องได้เนี่ย จะต้องใช้การติดตั้ง Ruby รวมถึง system requirements ต่างๆ ที่ค่อนข้างจะวุ่นวายพอควร ด้วยเหตุนี้จึงมีคนพัฒนาสิ่งที่เรียกว่า Jekyll Now ซึ่งทำให้เราไม่ต้องติดตั้งเซิฟเวอร์อะไรให้มันรกเครื่อง เพียงแค่ fork [Reprository ของเจ้า Jekyll Now](https://github.com/barryclark/jekyll-now) เราก็มีบล็อกออนไลน์สวยๆฟรีๆกันเรียบร้อย สำหรับรายละเอียดข้อดีข้อเสีย ก็สามารถตามไปอ่านกันได้ที่ [Smashing Magazine](https://www.smashingmagazine.com/2014/08/build-blog-jekyll-github-pages/) ซึ่งอธิบายไว้อย่างละเอียดยิบ ทำตามทีละขั้นได้เลย

สุดท้ายนี้ ก็ขอจบบล็อกแรกแต่เพียงเท่านี้ แล้วพบกันใหม่โอกาสหน้า

Happy Blogging :)
